---
layout: post
title: "Tik Tak"
date: 2023-04-17 17:04:20 +0200
categories: School
image:
    path: https://raw.githubusercontent.com/Un10ck3d/blog/main/assets/img/clock-spiral.png
    alt: "Billedkilde: Mikhail Leonov/Shutterstock"
---

>This is a Danish Assignment i made, it is not related to anything else on the blog.
{: .prompt-warning}

![Ur spriral](https://raw.githubusercontent.com/Un10ck3d/blog/main/assets/img/clock-spiral.png){:width="100%"}

###### Billedkilde: Mikhail Leonov/Shutterstock

Har du nogensinde tænkt over, hvordan tiden kan opleves helt forskelligt fra situation til situation? At tiden ofte flyver afsted alt for hurtigt og ude af din kontrol, eller at den på andre tidspunkter bare går alt for langsom? Det har jeg, og i denne uges blogindlæg vil jeg reflektere over emnet tid.

## Mine oplevelser af tid

Her forleden missede jeg mit tog, og min telefon var løbet tør for strøm. Så jeg skulle bare side der på stationen, helt uden noget at lave imens sekundviseren på det store ur sneglede sig rundt og rundt. Det mest interessante jeg kunne lave var, at kigge på animationerne på informationstavlerne på den lille station ude i ingenmandsland.

Men så er der andre gange, hvor tiden bare flyver afsted. Når man har det virkelig sjovt eller er helt opslugt af noget. Så kigger man lige på sin telefon, ser klokken og ser beskederne fra ens forældre som siger, at det er alt for sent, og man skal hjem.

Vi oplever tid fuldstændig forskelligt. Både fra situation til situation men også fra person til person. For eksempel når man er på kunstmuseum med sin mor, så kan det godt være, at tiden flyver afsted for den ene person, men for andre kan tiden opleves helt anderledes.

## Planlæg din tid

Grunden til at jeg startede på det her blogindlæg var faktisk, at jeg følte jeg ikke havde styr på tiden. Ofte flyver tiden bare afsted og lige pludselig opdager jeg, at jeg ikke har tid til det jeg faktisk har mest lyst til. Samtidig bliver jeg presset af de ting jeg skal. Har du det på samme måde? For eksempel oplever jeg tit, at lektier bliver lavet i sidste øjeblik, fordi jeg kom for sent i gang. Derfor har jeg lavet nogle leveregler, som hjælper mig med at holde styr på den tid jeg har til rådighed. Mine regler hjælper mig med at føle mig fri i min fritid og mindre stresset over lektier.

- Planlæg din tid: Sørg for at prioritere den tid du har til rådighed effektivt. Sørg for at gøre de vigtigste ting først, så tiden ikke løber fra dig. Det vil også hjælpe dig med den sidste regel, fordi du ikke altid har opgaverne hængene over hovedet.
- Lev i nuet: Sørg for at du lever i nuet, du kan hurtigt komme til bare at vente på det rette øjeblik, i stedet for at værdsætte øjeblikket du er i. Gør en ting ad gangen, og gør den ordentligt, det er aldrig en god ide at lave noget halvt.
- Slap af: Vi har så travlt hele tiden, mennesket har også brug for pauser en gang imellem. Det er helt normalt og okay at tage pauser, uden pauser ville kroppen bare give op, så får man stress.

Måske kan du lade dig inspirere af nogle af mine regler.

Jeg er blevet lidt nysgerrig på hvad andre gør. Hvad hjælper dig med at holde styr på din tid?
